---
slug: "program-zycia-i-dzialania"
title: "Program życia i działania Wspólnoty OCDS"
description: "Program życia i działania Wspólnoty OCDS"
---

### Program życia i działania Wspólnoty OCDS
### pw. św. Józefa Oblubieńca NMP erygowanej przy klasztorze oo. Karmelitów Bosych w Sopocie na Rok 2023

rok 150. rocznicy urodzin św. Teresy od Dzieciątka Jezus i 100. rocznicy jej beatyfikacji,

a także rok duszparsterski pod hasłem "Wierzę w Kościół Chrystusowy"



"Tak, znalazłam swoje miejsce w Kościele, a to miejsce, mój Boże, Ty sam mi ofiarowałeś... W Sercu Kościoła, mojej Matki, będę Miłością... w ten sposób będę wszystkim i moje marzenie zostanie spełnione!!!"
(św. Teresa od Dzieciatka Jezus)

"W Kościele nikt, nie jest zbędny, nikt! Wszyscy mogą i powinni znaleźć w nim swe miejsce."
                                                                                         (Benedykt XVI)
                                                                                         
### I - CEL DUCHOWY
PRAKTYKI, które podejmiemy, świadomi własnej tożsamości i charyzmatu Karmelu, w celu pogłębienia życia duchowego:

1. praktyki zalecane członkom Wspólnoty OCDS przez Statut (IV, 18-20); 
2. wspólnotowa, godzinna adoracja Najświętszego Sakramentu w intencji kapłanów, w kaplicy SS. Karmelitanek Dzieciątka Jezus w Sopocie, w każdą 1. sobotę miesiąca – od godz. 16.00; 
3. staranne przygotowanie się i zaangażowany udział w formacji, obejmującej;
 a) comiesięczne spotkania dla osób przygotowujących się do przyrzeczeń (w terminach uzgodnionych z formatorem);
 b) formację stałą (obowiązkową dla osób po przyrzeczeniach definitywnych), mającą w roku 2023 – zgodnie z zaleceniami Rady Prowincjalnej OCDS – temat:  "Aktualne przeżywanie charyzmatu terezjańskiego w oparciu o "Rękopisy autobiograficzne" św. Teresy od Dzieciątka Jezus i Najświętszego Oblicza oraz Prawo własne (a zwłaszcza zmieniony Statut)".  – w każdą 1. sobotę miesiąca od 17.00 lub w innym ustalonym dniu;
4. kwartalne Dni Skupienia zgodnie z ustaleniami z Ojcem Asystentem w sopockim klasztorze Ojców w soboty: 14 stycznia, 22 kwietnia, 2 września i 4 listopada od 14.00;
5. obowiązkowe doroczne rekolekcje, które poprowadzi  w „naszym” domu wspólnotowym w Sopocie w terminie od 14 do 16 kwietnia o. Tomasz Litwiejko OCD;
6. osobiste modlitewne spotkanie ze św. Teresą od Dzieciątka Jezus, przyjętą we własnym domu pod postacią relikwii, które będą peregrynowały po Wspólnocie;
7. w duchu pokory wyjaśnianie swoich nieobecności i usprawiedliwianie ich;
8. indywidualne uczestnictwo w Drodze Krzyżowej i Gorzkich Żalach w okresie Wielkiego Postu, a w miarę możliwości wspólne odprawienie Drogi Krzyżowej w 1. sobotę marca u sióstr karmelitanek Dzieciątka Jezus;
9. indywidualne uczestnictwo we Mszy Św. roratniej w okresie Adwentu oraz dzień „domowego”, prywatnego skupienia z Dzieciątkiem Jezus, przyjmując Je w progi własnego domu;
10. osobisty rachunek sumienia z realizacji przyrzeczeń.

### II - CEL WSPÓLNOTOWY I APOSTOLSKI
Zadania, które podejmujemy (wspólnotowo lub indywidualnie):

1. spotkania całej Wspólnoty od godz. 15.00 w  2. niedzielę miesiąca, z wyjątkiem  dwóch spotkań, które będą w innym terminie, tj. w 1. niedzielę lutego (5.02) i 1. niedzielę kwietnia (2.04).Spotkań nie będzie w lipcu i sierpniu. Spotkania obejmują: dziesiątkę Różańca Świętego (o liczne i święte powołania do rodziny Karmelu) i Koronkę do Miłosierdzia Bożego przed Najświętszym Sakramentem, adorowanym następnie w ciszy; Eucharystię z homilią oraz dziękczynieniem; Nieszpory i  konferencję o. Asystenta; wspólną agapę, a także „dzielenie się życiem”; 
2. modlitwę Litanią do św. Teresy od Dzieciątka Jezus i Najświętszego Oblicza (odmawianą indywidualnie) we wszystkie niedziele w intencji jedności całej Wspólnoty sopockiej oraz jej rozwoju duchowego i liczebnego (modlitwa o nowe, dobre powołania), a także  w intencji wszystkich członków OCDS Prowincji Warszawskiej – z prośbą o wierność życia duchem rad ewangelicznych i błogosławieństw; 
3. dowolną modlitwę do naszego Patrona - św. Józefa Oblubieńca NMP, odmawianą jak najczęściej w intencji  Wspólnoty;
4. modlitwę dziesiątką Różańca św. (zgodnie z 5. uchwałą IX Kongresu OCDS) w każdą środę tygodnia w intencji Ojczyzny;
5. przygotowanie się  do uroczystości św. Józefa Oblubieńca NMP (19 marca) oraz liturgicznych uroczystości i świąt karmelitańskich (16 lipca, 1. i 15. października oraz 14 grudnia)  poprzez wcześniejsze odprawienie odpowiednich nowenn;
6. wspólnotowe odnowienie przyrzeczeń w okresie wielkanocnym;
7. modlitwę w intencji  Oli B., Iwony S., Krysi i Mariusza W., Lucyny W., którzy mają  złożyć swoje przyrzeczenia definitywne oraz w intencji Rady, która będzie podejmować decyzję o ich dopuszczeniu;
8. modlitwę w intencji XI Kapituły OCD oraz X Kongresu OCDS Prowincji Warszawskiej o zgodny z wolą Bożą wybór władz oraz określenie priorytetów dla Karmelu Bosego i Świeckiego na kolejne lata służby Bogu;
9. odmawianie oficjum za ZMARŁYCH ze Wspólnoty i z całej Rodziny Karmelitańskiej w każdy 1. wtorek m-ca (a jeśli Kalendarz Liturgiczny na to nie zezwala, to w pierwszym możliwym terminie), a we wspomnienie Wszystkich Zmarłych Zakonu Karmelitańskiego (15 listopada) ofiarowanie w ich intencji Komunii św.; ponadto zamówienie intencji mszalnych za zmarłych z naszej Wspólnoty oraz za wszystkich zmarłych członków OCDS (zgodnie ze Statutem VIII, 39-41);
10. zawierzanie Bogu i Matce Najświętszej naszych trosk dnia codziennego,  członków naszej  Wspólnoty (zgodnie z wylosowaną kartką) a także Bliskich, Karmelu Terezjańskiego i całego Kościoła, posługując modlitwą wstawienniczą za siebie nawzajem i sprawy świata (dwa Pogotowia Modlitewne i mailowa skrzynka intencji, a także indywidualne prośby skierowane do Wspólnoty);
11. pomoc chorym i potrzebującym, zwłaszcza z naszej Wspólnoty;
12. patronat misyjny Wspólnoty nad o. Arkadiuszem Kulachą OCD;


W miarę możliwości zachęcamy do udziału w następujących przedsięwzięciach: 


13. prowincjalne comiesięczne (wirtualne) Lectio divina prowadzone przez o. Roberta Marciniaka OCD w każdy pierwszy piątek miesiąca;
14. czuwanie modlitewne przed Uroczystością Zesłania Ducha Świętego, 27 maja, w kaplicy ss. Karmelitanek Bosych w Gdyni-Orłowie lub w innym kościele;
15. pielgrzymka do Sanktuarium w Zamartem na wieczorne czuwanie modlitewne oraz liturgiczne obchody uroczystości Matki Bożej Szkaplerznej dla uczczenia Matki Bożej z Góry Karmel (sobota, 1 lipca);
16. pielgrzymka na Jasną Górę na nocne czuwanie Rodziny Szkaplerznej Prowincji Warszawskiej (poniedziałek/wtorek, 21/22 sierpnia);
17. wyprawa rekreacyjno-pielgrzymkowa do Kartuz, Sianowa wg programu zaproponowanego przez diakonię pielgrzymkowo-rekreacyjną, mająca pogłębić wiedzę o historii Sianowa i jego sanktuarium, ale głównie życie braterskie we Wspólnocie (proponowany termin: 22 lipca);
18.  wykłady (dla chętnych) Karmelitańskiego Instytutu Duchowości „Carmelitanum” w Sopocie;
19. apostolstwo powołaniowe pojęte głównie jako dawanie świadectwa własnym życiem;
20. akcje religijne o charakterze ogólnopolskim, np.: Koronka na ulicach miast (28 września).

Niniejszy program został przyjęty przez Radę Współnoty w dniu 7.01.2023 r.


